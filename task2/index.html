<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="./style.css" />
    <title>Responsive</title>
  </head>
  <body>
    <div class="container">
      <h1 class="container__header">
        Društvene mreže — fikcija ili stvarnost?
      </h1>
      <p class="container__intro">
        Živimo u vremenu u kojem je korištenje društvenih mreža postalo potpuno
        normalno i djeci od 7 godina i ljudima od 77. Iako je pohvalno što se
        sve više starijih ljudi aktivno koristi internetom, bilo za
        pretraživanje sadržaja koji ih zanima, bilo za komunikaciju s
        prijateljima/članovima obitelji, moram priznati da stvari često
        eskaliraju u smjeru u kojem ne bi trebale.
      </p>
      <p class="container__paragraph">
        Uzmimo samo za primjer nedavni bizarni slučaj influencerice koja je zbog
        želje da ima što bolju sliku za Instagram izgubila život!
      </p>
      <p class="container__paragraph">
        U svojim objavama je isticala da “život treba biti zabavan, a ne glup!”
        A što je s glupom smrću?
      </p>
      <p class="container__paragraph">
        Kako je moguće da smo stvarno spremni otići toliko daleko za lajkove,
        odnosno odobravanje drugih?
      </p>
      <p class="container__paragraph">
        Društvene mreže su utjecale na nestajanje vremenskih i prostornih
        granica. Pružaju nam privid kontrole, odnosno komuniciramo s
        prijateljima/poznanicima kada želimo i u kojoj mjeri želimo. I dok u
        stvarnom svijetu pažljivo biramo svoje prijatelje, u virtualnom se
        ponašamo kao s Pokemonima – “moraš skupit sve.” Mahnito prihvaćamo
        zahtjeve za prijateljstvom i hvalimo se brojem pratitelja – što ih više
        imamo to se smatramo popularnijima/prihvaćenijima. Pojedinci idu toliko
        daleko da postaju ovisni o toj kontroli pa se trend praćenja partnera na
        društvenim mrežama počeo smatrati normalnim i prihvatljivim.
      </p>
      <p class="container__paragraph">
        Transparentnost na društvenim mrežama i objavljivanje sadržaja u realnom
        vremenu (npr. Instagram Story) kod ljudi koji nemaju izgrađen karakter
        može izazvati tjeskobu i nezadovoljstvo – prate što rade i gdje idu
        njihovi poznanici i ukoliko oni sami ne žive tim tempom postaju
        tjeskobni i osjećaju se manje vrijednima.
      </p>
      <p class="container__paragraph">
        Kako svaka medalja ima dvije strane, tako i virtualni odnosi nisu nužno
        loši – puno se kvalitetnih prijateljstava rodilo u online okruženju, ali
        tu se opet vraćamo na početak – ako ste zadovoljni sami sobom, radite na
        sebi, konzumirate kvalitetan sadržaj privući ćete jednake ljude. Ako ste
        frustrirani i nezadovoljni privući ćete frustirane i nezadovoljne ljude.
        Kako u stvarnom, tako i u online životu, bez iznimke.
      </p>
      <p class="container__paragraph">
        Ipak, ne dozvolite da vam društvene mreže u potpunosti preuzmu stvarnu
        komunikaciju, neka služe svrsi zbog koje i postoje, a to je zamjena za
        izravnost u situacijama kada je ista onemogućena.
      </p>
    </div>
  </body>
</html>
